J( ..-

societatibus quoque eruditis erat allectus, ut Leidensi, Har-
. lemensi, Instituto olim Regio, Theologico Teyleri collegio, aliis.
Leidensem, excolendo sermoni Neerlando, magni faciebat. Con-
ventibus omnium sodalium annuis ter et quinquagies interfuisse
uon multum aberat quin gloriaretur: laetatus certe cst, oum una·
nimi consensu socius honorarius diceretur. Nec vero minoris
faciebat Harlemensem. Sed ut accederet, diu a se impetrare Α
non potuit, quia Ludovicus Napoleo nominatus erat patronusss
Non oderat optimum Napoleonidarum, qui obtrusam sibi a fra·
tre novam patriam brevi amare didicisset; sed natus in repu-
blica, magna illa virorum et virtutum omnium parente, regno
non atatim assuescebat. Neque adhuc usu eramus edocti, impe·
rium unius et libertatern natura non csse dissociabilis, eamque
non laetius florere quam in civitate, ubi bonae leges potestatem
principis et magistratuum temperant, et suis quamque limitibus
coercent. Caeterum Institutis, quae quidem ad studia veterum
literarum augenda et alenda pertinerent, minus tribuebat quam
scholis bene ordinatis et disciplinae, more maiorum, sanitate et
severitate insigni. In qua sententia et Wyttenbachium fuisse Mah-
nius in Vita illius testatur.

Amicitia nostra, ex quo Leidam migravi, integra stetit. si
- capere potuisset incrementum, eo discessu cepisse dicerem. Hoc
ille, in epistolis praesertim, significabat, tamquam non plura et

- maiora, quam ipse mihi, ego illi accepta referre deberem. Sic erat.

Parcus in reprehendendo, benignus in laudando, cui optime vel-

let, hunc tota mente atque omni caritate complectebatur, et,
quod sentiret, in magna verborum lectissimorum copia effundebat.
Ego, Groniuganus, et natura paullo aliter factus, parem affabi-
litatem reddere non potui. Neque postulabat, cum probe nos-
set, quis animus sub isto frigore lateret.

Quanti eum aestimarem, ter palam declaravi. Hanc quoque
Satirarum Horatianarum recensionem, laborem fortasse extre-
mum, illi dedicare, praesens praesenti tradere, apud me con-

* stitueram. Cogitatio fore ut, priusquam ex hac vita migraret,

semel etiam de rebus pristinis nostro more confabularemur, tam
alte menti erat infixa, ut neutrum antea mori posse putarem.
A. d. xxvrn mense Maio suam mihi effigiem photograptam mi-

 

